<tei xmlns="http://www.tei-c.org/ns/1.0/" rend="transcript">

    <pb n="49r" />


<title>Le trhone dhonnours compose<lb/>
    Par Molinet</title>

    <p>
    Durant le temps que titam triumphoit au signifirant <lb/>
    zodiacque en haulte spere / approchant le tresglorieux <lb/>
    regne du lion per des douze seignes / Lors que toutz arbrisseaux <lb/>
    sont reuestus / et que les tresdoulces florettes ont rendu <lb/>
    leurs odours / voeillant recreer mes esperis et oyr le <lb/>
    melodieux chant des oysilles / Je men alis au joly boys /<lb/>
    ou je men dormy soubz vng chesne foeillu/ et en dormant<lb/>
    me sembloit que Jestoye en vng gracieux verger Le <lb/>
    plus plaisant et mieulx estoffe de toutes beaultees <lb/>
    exquises / que jen vis oncques nul / Illec sestoit fort <lb/>
    Employee dame flora a produire florettes de diuerses <lb/>
    couleurs Entre lesquelles qui sembloit chose plus <lb/>
    diuine que naturelle vne tresnoble fleur de lys large / <lb/>
    Et espagnie resplendissoit co<ex>m</ex>me soleil entre les estoilles <lb/>
    Son odeur sespandit parmy toute la forest. Sa clarte <lb/>
    enluminoit tout le pourpris / Et lexcellence de sa <lb/>
    beaulte refectionnoit tout oeil qui son regard y fichoit. <lb/>
    Cestoit le chief doeuure de nature / Lartifice des dieux <lb/>
    et le tresprecyeulx Joyaux et espargnie des deesses <lb/>
    Dont ainsy co<ex>m</ex>me je la regarday de loing / Co<ex>m</ex>me indigne <lb/>
    de approchier si sumptueuse ge<ex>m</ex>me / Je vis tout au 
    plus pres vne dame de grande auctorite ricement <lb/>
    aournee de beaulte nonpareille/ Laquelle pource <lb/>
    quasses auoye oy parler de son puissant estat/ Je <lb/>
    congneu que cestoit dame noblesse qui ceste excellente <lb/>
    fleur auoit en domaine Et ainsy quelle regardoit <lb/>
    par admiration prosperere en son haultain bruit <lb/>
    valereux / co<ex>m</ex>me dieu le volt que le temps de meurisont <lb/>
    estoit venu/ et que nature luy defailloit de chaleur <lb/>
    nutritiue en retyrant son esperit vegetatif Celle<lb/>
    tresglorieuse fleur de noblesse chut par terre <lb/>
    Et lors me souui<ex>n</ex>t de la prophetie que dit Esaye <lb/>
    Exciccatum est fenum et cecidit flos Alors fut <lb/>
    
    <pb n="49v" />
    
    toutte clarte estainte toute joye rabatue / et toutte <lb/>
    esperance faillie / dont noblesse voyant cest crueuse <lb/>
    auenture rompant sa robbe tyrant ses cheueux <lb/>
    tordant ses mains et regardant vers le ciel sescria <lb/>
    piteusement et fit sa doloreuse complaincte en ceste <lb/>
    maniere <lb/>
        </p>   
    <sp>
    <speaker>Noblesse</speaker>
  
    <lg>  
        <l>Dieu glorieux angelz sainctz et sainctimes </l>
        <l>Celestimes / puyssances superneles </l>
        <l>Montres sur terres / Et sur Illes marines </l>
        <l>Barbarines / Et nacions voysines </l>
        <l>Toutz les seignes de piteuses nouueles </l>
        <l>Les crueles / poindans flesches morteles </l>
        <l>Crimineles / ont mys en terre basse </l>
        <l>La fleur des fleurs / celle qui toutte passe </l>
    </lg>
    
    <lg>
        <l>Ciel azure / region aerine </l>
        <l>Aureine splendeur reflamboyant </l>
        <l>Phebus phebe / et toutte estoille fine </l>
        <l>Perisse et fine/ Et soit mise en ruine </l>
        <l> Grant bruyne / soit sur terre vmbroyant</l>
        <l>Car le luisant/ soleil resplendissant</l>
        <l>Seul nourrissant/ ces bas ciecles vniuers</l>
        <l>Sest enconse/ et en terre couuers</l>
    </lg>
    
    
    <lg> 
        <l>Viens Eolus/ de tes goufres soufflans</l>
        <l>Siffle en volant/ ainsi que flesches darqs </l>
        <l>Vieng Zephyrus/ florettes florissant</l>
        <l>Vieng le cuisant/ Borreas ventillant</l>
        <l>Notus vaillant/ amaine telz souldars</l>
        <l>Soyes espars/ en vergiers et en parqs</l>
        <l>Que touttes pars/ en chambres et en plaines</l>
        <l>Soient de vens/ et de gros souspirs plaines</l>
    </lg>

    <lg>
        <l>Viens Neptunus/ prince des mers salees</l>
        <l>Par gallees/ amaine lermes doeil</l>
        <l>Venes Nymphes/ monstres hideux et fees</l>
        <pb n="50r" />
        <l>Reschauffees/ de pluyes bien lauees</l>
        <l>Par nauees/ accoures a mon doeil</l>
        <l>Vieng a mon soeil/ aurora/ car je voeil</l>
        <l>Mon bel accoeil/ chargier de telz rousees</l>
        <l>Plaindre et gemir sont touttes mes risees</l>
    </lg>

    <lg>
        <l>Venes a moy/ o abysme longtaines</l>
        <l>Puys/ fontaines/ arrestes vostre cours</l>
        <l>Baignies mes yeulx qui doleurs nompas vaines</l>
        <l>En vos vaines/ vos fleuues/ et vos saines</l>
        <l>Tant que saines/ soyent par vos secours</l>
        <l>Mabres et tours qui souffres les escours</l>
        <l>Trouues les tours de suer grosses larmes</l>
        <l>Vecy le temps quon en pare ses armes</l>
</lg>

    <lg>
        <l>Tremble terre de joly verd couuerte</l>
        <l>Soies ouuerte/ et monstre telz dolours</l>
        <l>Porte le noir/ en place descouuerte</l>
        <l>Car couleur verte/ est contre ta deserte</l>
        <l>Soyes desertes et sy te noye en plours</l>
        <l>Luppars essours/ tygres/ gryffons/ et ours </l>
        <l>Rues clamours/ contre mortele embuce</l>
        <l>Car votre roy/ le fort lyon trebuce</l>
</lg>

<lg>
        <l>Oyseau des champs/ chantans chans et deschans</l>
        <l>Changies vos chans/ chantes en nos palays</l>
        <l>les tenebres de nos coeurs ennoyans </l>
        <l>Noyans/ fendans/ fondans/ et desplaisans</l>
        <l>Plaisans/ montans/ rossignolz chardonnes</l>
        <l>Netz sansonnes/ sonnans sus buyssonnes</l>
        <l>Sons et sonnes/ sonnes sans sonerie</l>
        <l>Doeil angoisseulx/ en vos sansonneries</l>
</lg>
    
<lg>
        <l>Tubes/ tambours/ timpanes/ Et trompettes</l>
        <l>Leutz/ orguetes/ harpes/ paslterions</l>
        <l>Bedons/ clarons/ clocettes et sonnettes</l>
        <l>Cors/ musettes/ symphonies doucettes</l>
        <l>Chansonnettes/ de manicordions</l>
        <l>Proportions/ doulces prolations</l>
    <pb n="50v" />
        <l>Perfections/ de longues et de briefues</l>
        <l>Mues vos tons/ en dissonances griefues</l>
</lg>

<lg>
        <l>Fays lamenter Jheremie en ton coeur</l>
        <l>Ce fort vainceur/ o mere saincte Eglise</l>
        <l>Tu as perdu du monde la valeur</l>
        <l>Le bruit la fleur/ ton fruyt ton batailleur</l>
        <l>Tout le meilleur/ de qui on chante et lise</l>
        <l>En foy precise/ en honneur en franchise</l>
        <l>En paix exquise/ il ta bien soustenue</l>
        <l>Prye pour cil qui ta entretenue</l>
</lg>

<lg>
        <l>Pleure/ pleure tres noble roy francoys</l>
        <l>Pleure et rechoys doeil et tristresse amere</l>
        <l>Tu as perdu/ se bien tu le concoips</l>
        <l>Dhonneur le choys/ celuy qui toutesfoys</l>
        <l>Pour vne foys/ te fu bon pere et mere</l>
        <l>Par grand mistere/ en france maison clere</l>
        <l>Apres ton pere/ enfin te corona</l>
        <l>France a dur coeur/ se de lui couroux na</l>
</lg>

<lg>
        <l>Cesse ton pleur/ o prince triomphant</l>
        <l>Son noble enfant/ que tant il auoit chier</l>
        <l>Le grand couroux/ de ton coeur gemissant</l>
        <l>Est trop puyssant/ trop nuysant/ trop cuysant</l>
        <l>Et nest duisant/ que pour mort auancher</l>
        <l>Seuffre espuisier/ aux coeurs plus durs quachier</l>
        <l>Pour les perchies/ de tes larmes la disme</l>
        <l>Car mort sus mort/ nous me<ex>n</ex>roit en abisme</l>
</lg>

<lg>
        <l>Touttes vertus/ moralles et diuines</l>
        <l>Chief enclines/ soyes de nos sequelles</l>
        <l>Portes le doeil/ venes en nos gourdines </l>
        <l>O roynes/ nobles dames begnines </l>
        <l>Et virgines/ pucelles telles quelles</l>
        <l>Damoiselles/ jouuencelles ancelles</l>
        <l>Laides et belles chascune en son endroict</l>
        <l>Ploures celuy qui tant vous honnouroit</l>
</lg>

<lg>
        <l>O bourgoignons/ ploures par millions </l>
        <l>Hardys lyons/ flamens luxemburgoys</l>
    <pb n="51r" />         
        <l>Picquars Rolans/ haynnuyers scipions</l>
        <l>Fors champyons/ ploures grans scapions</l>
        <l>Rocz et pyons brebenchons/ namuroys</l>
        <l>Tordez vos dois hollandoys zellandois</l>
        <l>Et frisonnoys arrestes vos escluses</l>
        <l>Moullies les yeulx de vos faces confuses</l> 
</lg>

<lg>
        <l>Pleurs assambles/ crueux dolens tourmens</l>
        <l>Gemissemens meschans venes venes</l>
        <l>Coeur acombles hideux tombissemens</l>
        <l>Ventz mouuemens/ faisans espoantemens</l>
        <l>Elemens/ gens samblans desordonnes</l>
        <l>Ventes souffles/ coures habandonnes</l>
        <l>Dondes trembles suiuans barons gentils</l>
        <l>Parens et gens ploures faisans plaintifs</l>
</lg>

        <lg>
        <l>Dame Lucresse arrestes le plourer</l>
        <l>Pour ce Tarquin qui vous fist mauuaistie</l>
        <l>Vos cris vos pleurs ne vous poeult reparer</l>
        <l>Et vous Thamar voeullies nous recouurer</l>
        <l>Sans plus plorer vostre virginite</l>
        <l>Loprression a chierement couste</l>
        <l>Faictes en nous vos pleurs auoir leur cours</l>
        <l>Et nous donnes vos larmes pour secours</l>
        </lg>
 
        <lg>
        <l>Ne plores plus pour lexil des Troiens</l>
        <l>Laissons Priam et le pleur Heccuba</l>
        <l>Passons Hector et les assiriens</l>
        <l>Laissons aussy les Macedoniens</l>
        <l>Et leur bon roy que venin succumba</l>
        <l>Escripts piteux sus chacune tombe a</l>
        <l>Mais pour pite et larmes assez deues</l>
        <l>Est deu au duc larmes fort espandues</l>
            </lg>
    
        <lg>
         <l>O pyramus ne ploures plus Tisbee</l>
         <l>Trop de legier en fut vo coeur souspris</l>
         <l>Ne ploures plus aussi Jason Medee</l>
         <l>Oublies le puisque foy a faulsee</l>
         <l>Et vous Helene ne ploures plus Paris</l>
         <l>Faictes tourner et vos plains et vos cris </l>
         <l>Dedens nos coeurs pour faire no debuoir</l>
         <l>Pour ce bon duc que ne poons rauoir</l>
            </lg>
        
        <lg>
        <l>Ploures ploures voisins a ses pays</l>
        <l>Et toutes gens ploures sans fictions</l>
        <l>Ploures Liegois il estoit vostre amis</l>
        <l>Et maudissies qui vous fist ennemis</l>
        <l>Pour luy mal faire et a ses regions</l>
        <l>Vo grand orguel et vos presumptions</l>
        <l>Vous a faict doeul quon ne poeult reparer</l>
        <l>Mais nientmains tous vous le debuez pleurer</l>
</lg>

<lg>
        <l>Pleure mon oeul qui es sans solas las</l>
        <l>Es lacz hellas ou mort patente tente</l>
        <l>Fiere Atropos attrapant agrippas</l>
        <l>Quand tu tuas joye doeul suscitas</l>
        <l>Tue tu as mon coeur pulente lente</l>
        <l>Regente gente en la presente sente</l>
        <l>Nattente attente or nay je en ta morsure</l>
        <l>Par ta laidure quardure dure dure</l>
</lg>

<lg>
        <l>O Philippe juste bone prudens</l>
        <l>Large clemens sapiens triumphans</l>
        <l>Misericors benigne paciens</l>
        <l>Dux exellens per de victoriens</l>
        <l>Tu es regens tu es hault dominans</l>
        <l>Tu es regnans et nous tristres seruans</l>
        <l>Sommes plorans en terre foursenes</l>
        <l>Ainsy que mors dolens infurtene</l>
</lg>
    </sp>    
 
<sp>
    <speaker>Lacteur</speaker>

    A ces piteux motz dame noblesse fina sa <lb/>
    doloreuse lamentation / Car plus nauoit force <lb/>
    de complaindre sa doleance pour multitude de <lb/>
    souspirs qui lagressoient/ Mays fondit en larmes <lb/>
    <pb n="51v" />
    paulmee de doeil/ bersandee de cris/ deffoulee de plains <lb/>
    co<ex>m</ex>me toutte habandonnee aux soudars de desespoir <lb/>
    Et alors q<ex>ue</ex> tenebres estoient en ce plaisant vergier <lb/>
    et q<ex>ue</ex> la splendeur de son irradiant lune estoit en eclipse <lb/>
    par linterpos de la terre/ soudainement descendi du ciel <lb/>
    vne dame de hault pris auironnee de extreme clarte <lb/>
    simple toutteuoyes de maintien et habit mais tresricement <lb/>
    couronnee de diuerse pierrerie/ print noblesse par la main <lb/>
    qui appaine se pouoit sourdre et la veullant susciter se <lb/>
    print a dire<lb/>
</sp> 
<sp>
    <speaker>Vertu</speaker>

    O n<ex>ost</ex>re bien amee fille. noblesse q<ex>ue</ex> Jay nourrie en mon <lb/>
    giron. et alaittie de ma propre sustance des le temps de <lb/>
    ta prime jonesse ne me congnois tu/ Je suis ta mere <lb/>
    Vertu/ as tu oubliees les contenances loables et meurs 
    attemprees q<ex>ue</ex> tu as aprins en mon escolle O coeur <lb/>
    failli/ fraisle nature/ tendre voloir femenin de trespoure <lb/>
    resistence/ ne sces tu amesurer ton pleur par ordo<ex>n</ex>nance <lb/>
    raisonnable/ Se tu as perdu la principalle fleur de ton <lb/>
    vergier/ Celle qui touttes excedoit/ en qualite vertueuse <lb/>
    Na elle pas rendu son odeur glorieusement par longz ans <lb/>
    Nest pas venu son termine periode/ Nest elle pas declinee <lb/>
    naturellement sans violence/ Et que plus est nas tu <lb/>
    pas vng tresnoble bouton florissant sus mesmes estocq <lb/>
    En ton verdoyant estre descendu de sa treshaulte seme<ex>n</ex>ce 
    en qui son ymaige est viuement emprainte O noblesse <lb/>
    noblesse tu nas matiere de desesperance/ recoeil tes espris <lb/>
    viuifie ton coraige Se tu scauoyes le grand mistere <lb/>
    qui par moy se fera en son exaltation tu changeroyes a cop <lb/>
    ton aigre doeil en joye plantureuse/ Regarde noblesse<lb/>
    Regarde mes haultaines oeuures/ donne ententif escout/<lb/>
    ad ce que tu oras/ et voy co<ex>m</ex>ment ce b<ex>ie</ex>n eureux fruit <lb/>
    pour qui tu lamentes/ est digne de glorification et joye <lb/>
    pardurable
</sp>

<sp>
    <speaker>Lacteur</speaker>

    <p>
    Apres que vertu par son armonieuse eloquence eult <lb/>
    suscite noblesse a demy consolee Icelle par grant cerimonie <lb/>
    recoeily en vng tresdigne vaisseau lexcellente fleur<lb/> 
    <pb n="52r" />
    tombee en bas/ lessa la cosse en terre/ pres de <lb/>
    la semence ne print seulement q<ex>ue</ex> les florons dor et <lb/>
    dasur reflamboyans Et alors quelle remonta en <lb/>
    son excelse lieu dont elle estoit issue creuerent les <lb/>
    nues/ ouurirent les cieulx/ resplendirent touttes <lb/>
    clartes superiores. Et par dessus toutte nature celeste <lb/>
    estoit situe vng precieux throsne/ garny de beaulte <lb/>
    incomparable destoilles sans nombre/ Danges par millions <lb/>
    de mansions glorieuses/ et de personnes de nom treshaulteme<ex>n</ex>t <lb/>
    inthronisee. Anges de touttes jherarcyes faisans <lb/>
    melodies inestimables vindrent a lencontre de vertu <lb/>
    Excepte vng seul qui sarresta a la porte/ et qui soufflant <lb/>
    en vnne tube cristaline disoit en son joyeulx reson <lb/> 
        </p>    

   
       
        <lg>
            <l>Vecy le hault trosne dhonneur</l>
            <l>Ouuert a tous ceulx qui entendent </l>
            <l>A vertu mere au guerdonneur</l>
            <l>Et ou tous vaillans hommes tendent</l>
        </lg>    
   
    
    <p>
    Pour paruenir en ce glorieux trhone failloit passer <lb/>
    par .ix. cieulx/ ou estoient .ix. dames/ .ix. preux/ et <lb/>
    .ix. lettres dor/ qui coeillies ensamble/ faisoient <lb/>
    philippus/ propre nom de ceste tresglorieuse et treshaulte<lb/>
    fleur de noblesse. le grand duc doccident qui pour <lb/>
    singulieres graces en luy infuses/ et haulx faictz <lb/>
    cheualereux auoit meri destre esleue en ce haultain <lb/>
    trhone dhonneur par dessus le .ix. cieulx.<lb/>
        </p>
       
    <p>
    Ou premier ciel estoit escript .P. premiere lettre <lb/>
    de son nom/ et leens estoit vne dame saige et attempree <lb/>
    de qui le nom co<ex>m</ex>mencoit par mesme lettre cestoit <lb/>
    Prudence qui demonstroit les haulx degres pour mo<ex>n</ex>ter <lb/>
    en exellence/ Celle dame le recoeilli benignement <lb/>
    pour ce quen sa maison de bourgoingne lauoit haulteme<ex>n</ex>t <lb/>
    honoree/ en recoeillant ceulx qui ses enseignes portoient. <lb/>
    En ce p<ex>re</ex>mier ciel estoit coronne en chayerre de triumphe <lb/>
    Julle Cesar/ pour ce quil auoit tenu en chierte/ le prudens <lb/>
    Et philozophes sages/ Et luy mesmes par la grauite de son sens 
    <pb n="52v" />
    preauisant choses futures/ estoit paruenu a deadisme <lb/>
    imperial/ Iceluy cesar seant en sa maieste voyant <lb/>
    le tresnoble duc/ acompagnie de vertu nouuel <lb/>
    arriue ou celestial empire/ lisant en sa phinozomye<lb/>
    quil estoit digne de gloire luy monstra au passer <lb/>
    grand seigne dhonneur en enclinant la face <lb/>
    Pareillement engins floris/ clers entendemens <lb/>
    memoires recentes/ haultes speculations/ et vrayes 
    experiences/ volitans co<ex>m</ex>me angelz par les cieulx <lb/>
    luy rendoient gloires et loanges co<ex>m</ex>me a celuy <lb/>
    qui en vsant de la prudence de ses haulx barons <lb/>
    et saiges conseilliers/ auoit parattaint la su<ex>m</ex>mite <lb/>
    de ses haultes entreprinses Pareillement le <lb/>
    reuerendoient les preudho<ex>m</ex>mes anchiiens dans et <lb/>
    de meurs/ qui par bien regenter la chose publicque <lb/>
    estoient paruenus en ce regne Entre lesquelz <lb/>
    vng tresprudent cheualier jadiz son chanceollier <lb/>
    esleue en gloire pour ses oeuures angelicques <lb/>
    se rua par humilite deuant sa benigne face en <lb/>
    plourant de joye de son aduenue se print a dire<lb/>
    </p>
</sp>

<sp>
<lg>
    <l>Bien veignant lhonneur de france</l>
    <l>Pillier de foy lasseurance</l>
    <l>Lesperance</l>
    <l>De toute cristienete</l>
    <l>Fleur de noblesse/ ente et brance</l>
    <l>De paix viue Remembrance</l>
    <l>Lattemprance</l>
    <l>De justice et dequite</l>
    <l>Salut preciosite</l>
    <l>Dhumaine felicite</l>
    <l>Sainte</l>
    <l>Contre guerre et griefue oultrance</l>
    <l>Chief dhonneur brach redoubte</l>
    <l>Coeur bening/ oeil de pite</l>
    <l>Damite</l>
    <l>Lespargne et la recouurance</l>
</lg>
</sp>
    
    <pb n="53r" />
<sp>     
    <p>
    Ou second ciel estoit escript/ .h. seconde lettre de <lb/>
    son nom/ et la tenoit son estat vne dame armee descu<lb/> 
    et de lance/ de qui le nom se co<ex>m</ex>menchoit par le mesme <lb/>
    lettre/ cestoit hardiesse/ Et jassoit ce quelle fut <lb/>
    fiere de contenance co<ex>m</ex>me celle qui rien nadmiroit <lb/>
    touttesfoys recheupt elle humblement ce trespuissant <lb/>
    et redoubte lyon a qui riens nestoit impossible/ et le <lb/>
    mena en vne salle toutte tendue de ses glorieuses <lb/>
    proesses co<ex>m</ex>me il auoit en son temps/ enuahy/ et dompte <lb/>
    franchois/ angloiz/ escochoys/ alemans/ lorrains/ barroys <lb/>
    hollandoiz/ Zellandoys/ luxemburgois/ brugoys <lb/>
    gantoys/ liegoys/ et Dinandoys/ Et apres q<ex>ue</ex> hardiesse<lb/>
    leust festie co<ex>m</ex>me celuy du monde qui plus auoit <lb/>
    exaurchie ses armes en terre/ luy monstra vne espee <lb/>
    q<ex>ue</ex> luy auoit laissie au passer phelippe le hardy <lb/>
    son grand pere/ En souuenance de la hardiesse quil <lb/>
    auoit eue en Angleterre/ dont il portoit le nom <lb/>
    a p<ex>er</ex>petuite/ En oultre luy enseigna la voye pour <lb/>
    paruenir a felicite su<ex>m</ex>miere. Et en alant le salua <lb/>
    le trespreu et hardi cheualier hector de troyes qui <lb/>
    par ses innumerables victoires acquises sus les Gregoys <lb/>
    estoit glorieusement deifiies auecq plusieurs aultres <lb/>
    desquelz les noms estoient inco<ex>n</ex>gneus<lb/>
            </p>
        
<p>
    Ou troisieme ciel estoit escript .I. tierce lettre de son <lb/>
    nom et la presidoit vne dame de qui le nom co<ex>m</ex>menchoit <lb/>
    par mesme lettre cestoit Instruction cheualereuse 
    ague dengin soubtillement armee/ a laise du corps 
    sortie de dars/ haches/ espees/ dagues et bastons Donnes <lb/>
    pour enuerser son ennemy. Celle luy auoit aprins <lb/>
    lexercite darmes ou tant estoit appert et esprouue <lb/>
    q<ex>ue</ex> de plusieurs estours mortelz ou il sestoit trouue <lb/>
    en destroit/ estoit eschappe glorieusement sans grippe <lb/>
    de fortune En ce mesme ciel estoit esleue en chayere <lb/>
    royalle le tresuaillant roy arthus qui par Instruction <lb/>
    cheualereuse/ dont il scauoit le secret/ auoit <lb/>
    humilie sous la pointe de son espee les orgueilleux <lb/>
    monstres et horribles geans does de force naturelle <lb/> 
    <pb n="53v" />
    et dessoubz sa baniere/ se tenoient en diuerses tentes <lb/>
    hardis conquerans/ voyagiers auentureux/ lesquelz <lb/>
    sentans la venue de ce tresauguste duc se disposerent <lb/>
    a le recepuoir/ Entre lesquelz yssirent dung rice <lb/>
    pauillon deux tresuaillans champions/ jadiz de son <lb/>
    hostel/ par dessus les aultres glorieuseme<ex>n</ex>t esleues <lb/>
    et de qui la reno<ex>m</ex>mee volloit par les .ix. cieulx et <lb/>
    selon q<ex>ue</ex> jugoit mon entendement ce estoient mes <lb/>
    treshonoures seigneurs monseigneur Cornille <lb/>
    bastard de bourgoigne/ et messire jacq<ex>ue</ex>s de lalain <lb/>
    qui oyans le bruyt de ceste glorieuse aduenue <lb/>
    vindrent au deuant de luy et luy firent reuerence <lb/>
    treshonourable en disant 
</p>
</sp>               

<sp>
    <lg>
        <l>Treshaulte fleur de noblesse</l>
        <l>Tu soyes la bien venue</l>
        <l>Treshaulte fleur de noblesse</l> 
        <l>En ce trhone de haultesse</l>
        <l>De largesse respandue</l>
        <l>De richesse/ qui ne cesse</l>
        <l>De leesse quon ne lesse</l>
        <l>Tu sera bien maintenue</l>
        <l>Mainte/ nue main tendue</l>
        <l>Estendue/ par humblesse</l>
        <l>Sesuertue et se tue</l>
        <l>Pour honourer ta proesse</l>
        <l>Tu soyes la bien venue</l>
    </lg>

<lg>
        <l>Tu soyes la bien venue</l>
        <l>Tres haulte fleur de noblesse</l>
        <l>Tu soyes la bien venue</l>
        <l>Ta glorieuse aduenue</l>
        <l>Bien volue/ nous resleesse</l>
        <l>Soubz la nue/ est tenue</l>
        <l>Non pollue/ non vaincue</l>
        <l>Puys q<ex>ue</ex> vertu ta maistresse</l>
        <l>Te radresse sans tristresse</l>
        <l>En fortresse de value</l>
        <l>Gentiliesse/ hardiesse</l>
        <l>Et toutte rien te salue</l>
        <l>Treshaulte fleur de noblesse</l>
</lg>    
</sp>
    
    <pb n="54r" />
<sp>    
Ou quatriesme ciel estoit escript L quatriesme lettre de son nom et la reparoit vne dame riche a merueilles de qui le nom commenchoit par ceste meismes lettre cestoit largesse laquelle cognoissoit la venue de ce victorieux prince et luy presentoit ses coffres plains de tous biens comme selle luy vausist rendre les precieux joiaux les grans deniers et les flouries aumosnes de quoy il auoit en son temps enrichi les nobles soustenu les pelerins et refectione les poures tellement que gens de tous estas et de toutes nations arriues en son hostel estoient repeus aidies et soustenus de sa main plantereuse. En ce meisme ciel estoit haultement et magnificquement glorifie le tres puissant roy Alexandre lequel voeullant seignourir sur tous les nobles corages auoit eslargy ses richesses a toutes mains et aupres de luy Dame Largesse perlifioit chapeaux pour guerdonner tous coeurs liberaux entre lesquels elle auoit esleut au plus haut de son ciel et coronne en rice atour vne tres noble dame separee du monde nouuellement de qui la plainte estoit aincores griefue et de laquelle le nom demourra en perpetuelle memoire cestoit la tres noble comtesse de Charollois laquelle pour ses rices dons et aulmosnes departies aux poures auoit deseruy vers Largesse destre exauchie en ce glorieux estaige comme miroir a toutes dames. Icelle tres noble princesse voyant approcher de son arcure ce tres redoubte duc son oncle et beau pere mua la couleur de sa tres honoreuse face pour le grant joye qui a cop en suruint et apres le gratieux baiser dentre eux ou maintes larmes furent plourees pour la recognoissance la dame le voeullant conjoir sus le temps passe luy dist joyeusement

<lg>
    <l>Bel oncle/ beau pere/ et beau pere</l>
    <l>Grant joye nous est apparue</l>
    <l>Tu me fuz en joye prospere</l>
    <l>Bel oncle/ beau pere et beau pere</l>
    <l>Mais toy et moy en haulte spere</l>
    <l>Auons nostre gloire querue</l>
    <l>Bel oncle beau et beau pere</l>
    <l>Grant joye nous est apparue</l>
</lg>

    <pb n="54v" />
<p></p>    
    Ou cinquiesme ciel estoit escript .I. <num>v</num><g type="exposant">e</g> lettre de son nom <lb/>
    La seoit en vne tresriche chayere dor vne dame de qui le <lb/>
    nom se co<ex>m</ex>mencoit par meisme lettre Cestoit Justice dame <lb/>
    de grant auctorite scituee au millieu des cyeulx co<ex>m</ex>me soleil <lb/>
    entre les planettes pour illuminer toutte la court celestiale <lb/>
    Et a dextre auoit assis en tryumphe Imperial/ Le grand roy <lb/>
    Charlemaine co<ex>m</ex>me son bien ayme pour la treshaulte et forte <lb/>
    Justice quil avoit prins de faulx ghe<ex>n</ex>nelon Et alors q<ex>ue</ex> ce vray <lb/>
    Iusticier le tresredoubte duc par la passant eult saluee ceste <lb/>
    noble assemblee Iustice se leva sur piedz et le remercya <lb/>
    de la radde et aspre execution quil auoit faicte de ses rebelles <lb/>
    desobeissans parquoy il avoit nourri paix et transquilite <lb/>
    en ses pays.<lb/>
</p>
    
<p>    
    Ou sixiesme ciel estoit escript .P. <num>vi</num><g type="exposant">e</g> lettre de son nom <lb/>
    En ce ciel par dessus Iustice regentoit vne dame doulce <lb/>
    benigne/ et amoureuse de qui le nom co<ex>m</ex>mencoit par meisme <lb/>
    lettre/ Cestoit pitie La debonaire qui aco<ex>m</ex>paignie de plusieurs <lb/>
    dames et damoiselles Iadis pitoyables aulx leaulx amoureux <lb/>
    le recheupt benignement entre ses bras/ Et luy mist en <lb/>
    devises touttes les belles pardo<ex>n</ex>nances/ misericordes/ et clemences <lb/>
    quil avoit faictes en sa vie a plus grans de la terre ses e<ex>n</ex>nemis <lb/>
    mesmes a ses prochains serviteurs et subjectz et tant sentramoy[ent] <lb/>
    dame pitie et ce trespitoable duc que a grant paine sen pouoit <lb/>
    departir/ et ne fust q<ex>ue</ex> son nom sestendoit plus avant et q<ex>ue</ex> vertu <lb/>
    luy promettoit plusgrant gloire il si fust du tout arreste <lb/>
    Mays la gracieuse dame non veuillant retarder son salut <lb/>
    humblement le congia/ Puys elle sen retourna avecq<ex>ues</ex> <lb/>
    le bon roy david qui par elle estoit haulteme<ex>n</ex>t guerdo<ex>n</ex>ne <lb/>
    en ce meisme ciel/ en recompense des piteuses lermes <lb/>
    tirees du plus parfond de son coeur/ sur la mort du roy <lb/>
    Saul/ son ennemy et dabsalon son chier enfant<lb/>
</p>

<p>
    Ou septiesme ciel estoit escript .P. <num>vii</num><g type="exposant">e</g> lettre de son <lb/>
    nom la lattendit vne glorieuse dame portant <lb/>
    en son chief vng sainct deadime de qui le nom co<ex>m</ex>mencoit <lb/>
    par meisme lettre Cestoit povrete desperit Celle q<ex>ue</ex> dieu <lb/>
    avoit beney de sa bouche/ Celle a qui ne challoit de nul <lb/>
    bien temporel/ Celle qui tenoit co<ex>n</ex>uoitise soubz ses piez <lb/>
    Celle qui menoit ses sequelles en beatitude. Celle qui auoit <lb/>
    <pb n="55r" />
    tire en son ciel le Noble Roy sainct Loys/ et aultres sans no<ex>m</ex>bre <lb/>
    les plus grans du siecle qui soubz p<ex>re</ex>cieuse vesture portoient <lb/>
    coeur de sobre appeti Entre lesquelz estoit haultement <lb/>
    magnifie Godefroy Iadys duc de buillon pour ce quil avoit <lb/>
    vendu son propre heritaige pour racheter la saincte terre <lb/>
    Et portait en son chief une couronne despines quil avoit co<ex>n</ex>quise <lb/>
    a la pointe de son espee En ce ciel doncques fut le plus rice <lb/>
    duc des vivans de dame pourete glorieusement exalte/ co<ex>m</ex>me <lb/>
    celuy qui avoit refuse par trois foys le sacre sceptre <lb/>
    Imperial Celuy avoit recoppe les delicieux metz de sa <lb/>
    bouce pour nourir les freres du sainct Sepulcre de Jh<ex>erusale</ex>m <lb/>
    eEt celuy qui de la fleur de sa chevalerie et du plus beau <lb/>
    de son tresor avoit obuie a son pooir aulx Infideles de la <lb/>
    saincte foy catholicque
</p>
    
<p>    
    Ou huytiesme ciel estoit escript .V. <num>viii</num><g type="exposant">e</g> lettre de son <lb/>
    nom/ Et la dominoit vne dame de qui le nom co<ex>m</ex>mencoit par <lb/>
    meisme lettre Cestoit verite dame de grande discretion <lb/>
    plaine de sapience/ Espeuse a leternel createur qui moult <lb/>
    amoit ceulx qui son nom/ sa maison et sa foy avoient honore <lb/>
    en terre/ pourquoy Iudas machabeus/ qui pour soustenir <lb/>
    la loy moysienne avoit confondu les payens ydolatres <lb/>
    Estoit souverainement exalte en ce ciel/ et en tenoit la <lb/>
    monarchye/ Dont ce tresueritable duc/ leffroy des <lb/>
    Jnfideles qui oncques ne fleschy pour ho<ex>m</ex>me/ presente deuant <lb/>
    la face de verite/ cest ascavoir de leglise/ avoit estoree <lb/>
    de suppotz discres/ et bien moriginez/ Avoit esiouy son <lb/>
    coeur de chant musical le plus melodieux du monde <lb/>
    avoit obey au sainct siege appostolicque Auquel il avoit <lb/>
    grace preferee par dessus les regnans Avoit mys en <lb/>
    effect ses co<ex>m</ex>mandemens en macerant son corps par jeusnes <lb/>
    et abstinences/ Avoit deffendu et garde sa francise <lb/>
    contre les rapineux lutons et en augmentation de la <lb/>
    foy catholicque avoit Institue lordre de la thoison <lb/>
    q<ex>ue</ex> les roys et les plusgrans de la terre se reputoyent b<ex>ie</ex>n eureulx <lb/>
    de y pouoir advenir/ Pourquoy gedeon intronise en ce ciel <lb/>
    pour ce meisme merite voyant la p<ex>re</ex>cieuse enseigne de la thoison <lb/>
    quil avoit en sa poitrine/ len remercya en passant qua<ex>n</ex>t il avoit <lb/>
    daigniet prendre le sainct signacle de sa tresglorieuse et noble victoire<lb/>
</p>
    
    <pb n="55v" />
<p>
    Ou neufiesme ciel estoit escript .S. <num>ix</num><g type="exposant">e</g> lettre et derniere <lb/>
    de son nom/ la co<ex>n</ex>uersoit vne dame qui toutes aultres <lb/>
    surmontoit/ en beaulte de qui le nom commencoit par meisme <lb/>
    lettre/ Cestoit singularite de grace/ cree auec les angelz <lb/>
    de la main du hault plasmateur/ Celle dame estoit tant <lb/>
    p<ex>re</ex>cieuse q<ex>ue</ex> dieu nen donnoit lacointance/ sinon aulx eslus<lb/>
    personniers de son regne/ Elle estoit acompagnie de <lb/>
    Josue le tresuaillant/ preu en qui sa beaulte auoit resplendy <lb/>
    q<ex>ue</ex> les murs des cites trebuchoient deuant ses yeux sans cop <lb/>
    ferir/ le soleil sarrestoit en son propre cours naturel pour donner <lb/>
    temps a ses batailles/ Et pareillement ceste singularite <lb/>
    de grace a estee Infuse en ce tres reno<ex>m</ex>me duc/ quant les <lb/>
    portes des cites se sont ouuertes deuant sa tresbenigne face <lb/>
    Les murailles des hautes tours/ se sont humilies deuant <lb/>
    ses armoyeux penons/ Et le vray soleil de Justice a <lb/>
    prolongie ses jours/ tant quil est venu a chief de toutes <lb/>
    ses emprinses/ Il a trouue la paix en son sain/ les aultres <lb/>
    lont quise a lespee/ Il a porte en ses mains/ les aultres <lb/>
    plus grands ny ont peult aduenir du bout de leurs lances <lb/>
    Et encoires qui est de plusgrant singularite il a acquise <lb/>            
    sans grand trauail de corps/ Les aultres en ont respandu <lb/>
    leur sang/ Et peu en ont gouste de fruit/ Il en a <lb/>
    possesse longz ans/ les aultres ne lont eue que par <lb/>
    emprunt Il est decline naturelleme<ex>n</ex>t/ et plusieurs <lb/>            
    des aultres apres mainte cruelle playe/ par auance de <lb/>
    mort ont termines leurs jours en grand co<ex>n</ex>fusion <lb/>
    La saincte ma<ex>n</ex>ne du ciel est descendue en sa maison <lb/>
    par lespace de <num>xl</num> ans que il a seignouri/ Toutte malediction <lb/>
    et verge de dieu sest retiree de son estre/ Toutte plente <lb/>
    a fructifie en son vergier/ Toute joye et transquilite <lb/>
    a prospere en sa tente/ Et sambloit q<ex>ue</ex> le filz de Dieu <lb/>
    fut descendu en son pauillon salutaire co<ex>m</ex>me Il nasquit <lb/>
    Jadis soubz le bien eureulx sceptre octouien Pourquoy <lb/>
    il est b<ex>ie</ex>n digne destre beatifie en ce <num>ix</num><g type="exposant">e</g> et dernier ciel <lb/>
    cristalin <lb/>
    </p>

<p>
    Apres quil fust esleue pardessus les <num>ix</num> cieulx ou <num>ix</num> lettres <lb/>
    de son nom estoient escriptes et q<ex>ue</ex> <num>ix</num> dames et <num>ix</num> preux <lb/> 
    <pb n="56r" />
    leurent receully ch<ex>ascu</ex> a son appartenir/ Vertu le p<ex>re</ex>senta <lb/>
    deuant ho<ex>n</ex>neur/ de qui la face resplendissoit co<ex>m</ex>me le soleil <lb/>
    et estoit glorifie en son precieux trhone ou il auoit faict <lb/>
    preparer deux chayeres dor richement aournees / Lune <lb/>
    a sa dextre/ et lautre a sa senestre Et allors quil <lb/>
    apperchut ceste treshaulte fleur de noblesse/ le grand duc <lb/> 
    doccident il fist appeller toutz les bienheureulx du <lb/> 
    celestial Empyre/ Et en leur p<ex>re</ex>sence lassit a sa <lb/> 
    dextre luy donna sceptre et couronne de laurier <lb/> 
    Et allors toute nature diui<ex>n</ex>e se print a demener joye <lb/> 
    Et a crier a haulte voix Viue philippe tryumphant <lb/> 
    Et faisoient noise si melodieuse quil ne sambloit <lb/> 
    pas qui fust daultre paradis pour remundrer les p<ex>ar</ex>faictz   <lb/> 
    Puys honneur imposa silence/ Et de viue voix <lb/> 
    penetrant les coeurs des escoustans co<ex>m</ex>mencha a dire<lb/> 
</p>
</sp>
    
 <sp>
    <milestone>Honneur au pere</milestone>

    <lg>
        <l>Regne en tryumphe et prospere</l>
        <l>Vis en tresglorieuse espere</l>
        <l>Et Impere</l>
        <l>Philippe regne et joys</l>
        <l>Nostre beau filz n<ex>ost</ex>re frere</l>
        <l>Des .<num>ix</num> preux per et co<ex>n</ex>frere</l>
        <l>Perle clere</l>
        <l>Dont les cyeux sont resjoys</l>
        <l>Ton esperis nest peris</l>
        <l>Mays auec haulx esperis</l>
        <l>Sans perilz</l>
        <l>Regne en tryumphe et prospere</l>
        <l>Tu es en mon paradis</l>
        <l>Entre les preux et hardis</l>
        <l>Ou toudis</l>
        <l>Vis en glorieuse spere</l>
    </lg>

    <milestone>Honneur au filz</milestone>

<lg>
        <l>Vis en glorieuse Espere</l>
        <l>Regne en triumphe et p<ex>ro</ex>spere</l>
        <l>Gloire appere</l>
        <l>A toy duc charles son filz</l>
    <pb n="56v" />
        <l>Quiers les cyeux apres ton pere</l>
        <l>Qui siet a ma main dextere</l>
        <l>Par mistere</l>
        <l>Seras de joye asouffis</l>
        <l>Ton nom/ tes armes tes cris</l>
        <l>Sont sue ta chaiere escris</l>
        <l>Et flouris</l>
        <l>Vis en glorieuse spere</l>
        <l>Et en terre ou Dieu ta mys</l>
        <l>En paix loing des ennemys</l>
        <l>Pres damys</l>
        <l>Regne en triumphe et prospere</l>
</lg>
 </sp>
    
<sp>
    <speaker>Lacteur</speaker>

    <lg>
        <l>A ces motz honneur cloy</l> 
        <l>Son trhone et je mesueillay</l> 
        <l>Mon songe tel que loy</l> 
        <l>Et vis dont mesmerueillay</l> 
        <l>En mon engin recueillay</l> 
        <l>Puys lescripui sans demeure</l> 
        <l>En peu dheure dieu labeure</l> 
    </lg>

    <lg>
        <l>Du vent tel q<ex>ue</ex> Dieu donna</l> 
        <l>Au rimeur de gros rimage</l> 
        <l>Mon gros moliner tourna </l> 
        <l>Qui lima ce gros rimage</l> 
        <l>Sil y a trop dur langage</l> 
        <l>Pour dieu excuses mon vice</l> 
        <l>Nest sy ferre quil ne glice</l> 
    </lg>
    
     <lg>
         <l>A toy duc resplendissant</l> 
         <l>Mon ouurage je presente</l> 
         <l>Ou ton pere trespuissant</l> 
         <l>A gloire tresexellente</l> 
         <l>Prens de vertu tel sente</l> 
         <l>Quauec luy ton guerdonneur</l> 
         <l>Te doint le trhone dhonneur</l> 
     </lg>
</sp>    
    
    Finis <lb/>
    
</tei>
